# Ultimata köttfärssåsen

**30 min att göra**

![köttfärssås](images/köttfärssås.jpg)


**Ingredienser**
- 1 st Gul lök
- 500 g Köttfärs - Nöt
- 390 g Krossade Tomater
- 3 msk Tomatpuré
- 1 msk Balsamvinäger
- 1 msk Grönsaksbuljong Eko
- 0.5 msk Japansk soja
- 2 msk Olivolja
- 0.5 tsk Basilika - torkad
- 0.5 tsk Oregano - torkad
- 2 krm Strösocker
- 1 krm Salt Fint
- 1 krm Svartpeppar Malen
- 4 st klyftor Vitlök Vanlig
- Tillbehör
- 500 g Spaghetti
- 100 g Parmesanost
- 1 st krukor Basilika - färsk

**Tillagning**

1. Skala och finhacka lök och vitlök. Hetta upp olja i en stekpanna eller gryta. Fräs löken mjuk tillsammans med torkad basilika och oregano.

2. Tillsätt färsen och bryn tills den är genomstekt. Tillsätt tomatpuré och balsamvinäger och fräs under omrörning cirka 30 sekunder.

3. Tillsätt krossade tomater och lika mycket vatten, buljong, socker och soja. Låt köttfärssåsen puttra cirka 20 minuter. Smaka av köttfärssåsen med salt och peppar.

4. Koka pasta enligt anvisning på förpackningen.

5. Skölj och finhacka basilika och blanda ner i såsen. Dra några drag med pepparkvarnen och strö över flingsalt.

Servera med nykokt pasta och toppa med nyriven parmesanost.

Recept: Mari Bergman

AD: Sanna Livijn Wexell